Discussio spec. in Congr. gen. Monita adiecta. - Discussio ultima totius Const. 27

suffragiis, Secundum emendationes ab iis approbatas reformatae sin-
gulae partes Congregationum generalium suffragiis iterum subiectae
erant. Restabat, ut Constitutio, quae per partes approbata erat, iam tota
Congregationi generali proponeretur, id quod, ut supral vidimuS, so-
lemniori modo ita fieri debebat, ut singuli Patres voce sive „Placet“,
sive „Non placet“, sive „Placet iuxta modum“, quid sentirent, enun-
tiarent. Itaque in eadem illa Congregatione generali quadragesima
quinta, qua tertium et quartum caput- cum canonibus et conclusione
totius Constitutionis per partes approbatum esse vidimus, sententiae
Patrum de tota Constitutione solemniori illo modo rogatae sunt. „Iussu
PraesidiS, Effii Cardinalis de AngeliS, Concilii Subsecretarius ambonem
conscendens super integra Constitutione de fide catholica nominatim
singulos Patres iuxta dignitatis et promotionis ordinem rogavit, quo·
rum 515 absolute ‚Placet‘ responderunt, 83 ,Placet iuxta modum‘,
i. e. conditione aliqua adiecta, quam scripto illico tradiderunt, nemo
vero ,Non placet‘ dixit.“²

Conditiones ab iis propositae 3, qui „Placet iuxta modum“ re-
sponderunt, a deputatione in vigesima septima sessione (d. 16. Aprilis)
examinabantur, atque in Congregatione generali quadragesima sexta
(d. 19. Aprilis) relationem de iis habuit Episcopus Brixinensis ⁴. Paucis
agit de iis, quae ad stilum referuntur ⁵, et de iis, de quibus suffragia
Patrum iam lata erant ⁶. De aliis accuratius disserit. Duas recipiendas
Patribus commendat, emendationem vigesimam tertiam ⁷, qua postula-
batur, ut in initio capitis primi pro „Sancta Romana catholica Eccle-
sia“ poneretur „Sancta catholica Apostolica Romana Ecclesia“ 8, et nona-
gesimam nonam cum dimidio ⁹, qua suadebatur, ut canoni tertio capitis
secundi adderetur „et perfectionem“ ¹⁰. Quae quidem duae exceptiones
a Patribus recipiebanturss.

Fere quadraginta exceptiones referebantur ad conclusionem totius
Constitutionis, quarum aliis suadebatur, ut conclusio omitteretur, aliis,
ut mutaretur, aliis, ut ad finem alterius Constitutionis transferretur,
quod eo magis mirum videri debet, quod in discussione speciali tres
solum emendationes de ea propositae erant et earum sola una pete-
batur, ut conclusio eo loco omitteretur. Deputatio conclusionem reti-
nendam esse censebat nec conditiones proponendaS, quoniam ad rem

¹ Prolegomena I. p. 6. ² Acta etc. O. V. 739a. Ex actis etc.
C. V. 1678a. Cf. ibid. notam 1. ³ C. V. 2191) sqq.

⁴ Relatio etc. O. V. 2320 sqq. Ex actis etc. C. V. 739 b.

⁵ Relatio etc. O. V. 235 c. ⁶ Ibid. O. V. 235 d.

”¹ Emendationes etc. O. V. 223 c.

⁸ Relatio etc. C. V. 234d sqq. Quae tanta fuerit de primis verbis
capitis primi disputatio, v. infra cap. II. comment. I.

⁹ Emendationes etc. O. V. 22910. ¹⁰ Relatio etc. C. V. 2430 sqq.
¹¹ Ibid. O. V. 245 c.

