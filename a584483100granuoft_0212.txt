198 Pars II. Const. de Eccl. Cap. 11. Commentationcs de aliquibus locis.

„HL Denique restrictio, quae formulae verbis inest, non satis
tollitur illo addito: ,Insuper definimUS, hanc sive in Romano Ponti-
fice sive in universa Ecclesia docente spectatam infallibilitatem etiam
ad unum idemque obiectum sese extendere! Etenim tunc solum tol-
leretur, si diceretur, Ecclesiae infallibilitatem sese ad plura extendere
quam ad sola dogmata declaranda et haereses condemnandas, Id autem
non dicitur, sed obiectum infallibilitatis Ecclesiae prorsus indetermi-
nate exprimitur. Propterea autem oritur ex hisce novae formulae
verbis grave incommodum, quod non adesset, si obiectum magisterii
infallibilis competentis Romano Pontifici pariter indeterminate tantum
exhiberetur. Nova formula, postquam obiectum infallibilitatis Romani
Pontificis determinavit, obiectum infallibilitatis Ecclesiae exhibet in-
determinate, et dicit, pro Romano Pontifice et pro Ecclesia obiectum
esse idem. Hinc praebetur ansa obiectum infallibilitatis Ecclesiae
determinandi per obiectum [infallibilitatis] Romani Pontificis et con-
cludendi, Ecclesiam non esse infallibilem nisi quoad dogmata et hae-
reseS, sicut Romanus Pontifex non est infallibilis declaratus nisi quoad
dogmata et haereses, —-— Et vem, si duo, quorum alterum est deter-
minatum, alterum indeterminatum, inter se convenire dicuntur, id, quod
est indeterminatum, exponi solet per id, quod est magis determinatum,
quum minus notum explicari debeat per id, quod est magis notum. . .

„Dici fortasse potest, ambiguitatem, quae ex obiecto Ecclesiae
et Romani Pontificis aequiparando oritur, sublatum iri, quum postea
infallibilitatis Ecclesiae obiectum accuratius exprimendum sit. Sup-⁴
ponende, id locum esse habiturum, et obiectum infallibilitatis Ecclesiae
ad plura esse extendendum, nihilominus praestare videtur, illa for-
mulae verba eligere, quae etiam hic ambiguitati non praebeant ansam.

„Praeterea, quum hic obiectum infallibilitatis Romani Pontifieis
sit restrictum, si postea extendetur, nonne dicent, Concilium non sin-
cere egisse, primo obiectum restringendo, postea extendendo? Huius
calumniae praescinderetur occasio, si obiectum relinqueretur indeter-
minatum. -— Sed abstrahendo etiam a calumniandi occasione, disse·
rendi legibus minus videtur congruere, ut obiectum primo cum deter-
minata restrictione efferatur, postea indeterminate exponatur. Plerumque
enim via contraria procedi solet, ut videlicet, quod primo indetermi-
nate sive conceptum sive expressum est, postea determinetur.

„Patet igitur, nova hac formula non videri illud obtineri, quod
maxime curandum est, ut videlicet omnibus apertissime constet, ob-
iectum infallibilitatis pontificiae eo usque extendi, quousque exten-
ditur ipsius Ecclesiae infallibilitas3 sed ansam praeberi existimandi,
Romani Pontificis infallibilitatem restringi, aut iusto nimis restringi
ipsius Ecclesiae infallibilitatem.“ ¹

 

¹ Fasciculus emendationum etc. G. V. 1706a sqq.

