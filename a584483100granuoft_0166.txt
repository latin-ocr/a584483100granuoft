152 Pars ΙΙ. Const. de Eccl. Cap. ΙΙ. Commentationes de aliquibus locis.

„quae quidem postrema verba ita esse intelligenda declaramus, ut,
quae in hoc decreto continentur, etiam per gesta Conciliorum oecu-
menicorum et sacros canones asserantur“ ¹. Tertius quidam nihil pro·
ponit, sed textum non quidem latinum, sed graecum sensu restrictivo
accipiendum esse probare studet. „In una praeteritarum Congregatio- ι
num generalium“, inquit, „dignissimus quidam Praesul non brevi oratione
conabatur demonstrare, verba illa esse confirmatoria potestatis Summi
Pontificis ex e0, quod ea, uti passim noscuntur, ita reperiantur scripta in
exemplari originali authentico latino textu exhibito, Florentiae asservatO.

„Etsi libenter concedatur, illa verba 111 decreto lingua latina con·
cinnato ita reperiri, prouti assertum est, non tamen ideo necessario
consequi debet, verba illa eodem sensu occurrere in textu graeco origi--
nali aeque ac authentico, in quo passus ille exprimitur verbis: ,καθ’
ὃν τρόπον καὶ ἐν τοῖς πρακτικοῖς τῶν οἰκουμενικῶν συνόδων καὶ τοῖς ἱεροῖς κανόσ.
διαλαμβάνεταιί.

„Nam quum illud decretum Unionis fuerit conditum per pactum
duarum partium, praesertim quoad controversa puncta potestatis hier-
archicae, Latini ex sua parte proposuerunt id, quod a Graecis de
Primatu Summi Pontificis agnosci et teneri desiderarent, et quum iuxta
proverbium sit ,optimus interpres verborum quisque suorum‘, pro La-
tinis quoad sua postulata ipsos esse optimos interpretes sensus decreti
secundum ipsorum intentionem de potestate Summi Pontificis concin-
nati, ac proin ipsorum textum quoad hanc partem decreti esse authenti-
cum concedi potest.

„E contra vero Graecos ex allata causa esse interpretes inten-
tionis suae decreto illo expressae, et ipsorum textum esse authenti·
cum quoad partem decreti, quae illorum declarationem ct postulata
respicit, quorum genuinum sensum verba graeca superius citata apprime
exprimerent, addubitari non posset. Nam illi debent naturaliter sup-
poni et scivisse optime sua sensa et expressisse genuine sua postu-
lata. Haec videntur confirmari etiam per ea, quae leguntur in actis
Concilii Florentini Romae anno 1865 editis p. 265 his verbis: ,Re-
spondit Imperator, spatium velle sibi dari ad consultandum, statimque
post egressos Cardinales nos consilium inivimus decrevimusque, ut
Papa habeat sua privilegia secundum canones et dicta Sanctorum,
Sacramque Scripturam et acta Synodorum‘,“2 Est ergo ea mira sane
huius Patris opiniO, Latinos et Graecos sententiam illam diverso sensu ·
intellexisse atque alios aliud definivisse.

Rffius Zinelli, Episc. Tarvisinus, qui de emendationibus in caput
tertium a Patribus propositis relationem habuit, primo illi emendatori

¹ Emendationes etc. O. V. 334b. c.
² Ibid. C. V. 3363 sqq. —- Idem Pater ordinem sedium patriarchalium
ex Florentino decreto in Vaticanum recipi vult. Ibid. C. V. 334d sqq.

