148 Pars 11. Const. de Eccl. Cap. 11. Commentationes de aliquibus locis.

„At quaerunt theologi: Episcopus Romanus succedit Petro ex

⁴ iure divino vel ex iure ecclesiastico vel ex iure mixto? Certum est,

quod id proveniat ex facto Petri. Igitur prima sententia est eorum,
qui dicunt, Petrus Antiochiam reliquit et Romam venit ex expresso
mandato Iesu Christi Domini nostri, ac proinde ex iure divino Epi· ·
scopus Romanus succedit Petro. Ita Melchior Canus¹ et quos ipse'
citat. Alii e contrario dicunt, quod Petrus ex suo arbitrio Romam
venit, ac proinde sicuti pro suo arbitrio Petrus Romam venit, ita pro⁴
suo arbitrio quilibet Romanus Pontifex, qui habet eandem auctorita«
tem PrimatUS, potest e Roma proficisci ad aliam civitatem. Quare·
dicunt isti, et est secunda sententia, quod Romanus Pontifex succe-v
dat Petro ex iure ecclesiastico. Alia sententia est, ut ita dicam, media,
quae sententia dicit, quod ex facto Petri evenit, ut Romanus Episco-
pus succedat Petro3 sed 1100 factum erat conditio sine qua non, et ut
semel posita hac conditione, nullus unquam amplius Romanorum Pon-
tificum possit hoc factum mutare: ac proinde est aliquo sensu de iure
ecclesiastico, aliquo sensu de iure divino.

„His positiS, rffius et doctissimus emendator proponens exceptio-
nem observat, quod verba textus nostri iam approbati potius videntur
favere tertiae sententiae. Atqui, ipse dicit, textus non debet favere
ulli sententiae. Iam primum obserVO, quod ex his tribus sententiis ¹
vel prima est admittenda (et ipse 1111110 proponens dicit, se primam
tenere) vel tertia3 secunda enim iam hodie amplius sustineri non po-
test. Memineritis enim, quod professor in universitate Taurinensi
nomine Nuytz, inter cetera commenta, hoc etiam dixit, scilicet quod
nihil vetat, quod cx decreto Concilii oecumenici vel, quod magis lepi-
dum est, ex consensu omnium populorum Cathedra Petri e Roma ad
aliam partem transferatur. Haec propositio, quae est nona numero
damnata in Nuytz, fuit damnata per Sffium Dominum Papam in sua
epistola, quae incipit Aa} Apostole'cae Sedis ², et licet damnaverit in
globo, certe damnat omnes propositiones sub gravissimis censuriS, illas
dicens haereticaS, subversivas etc.; et est propositio XXXV. in Syl-
labo. Itaque hodie sustineri nullo pacto potest secunda sententia, qua
dicitur, id esse ex mero iure ecclesiastiCO, adeo ut per consensum Con-
cilii oecumenici possit Romana sedes ab hac alma Urbe ad aliam civi-
tatem transferri. Igitur cum textus aliquid deberet dicere, vel ad
primam vel ad tertiam sententiam debebat confugere.

,Si dixisset de prima sententia, quod scilicet iure divino Episco-
pus Romanus succedit, iam nihil novi dixisset. Nam Innocentius III.
agens de Primatu Romanae sedis in sua epistola ad Patriarcham Con·
stantinopolitanum, expressis verbis haec habet3: ,Qui (Petrus) licet

 

¹ De locis theol. lib. VI. cap. 8. ad 10. ² Vid. acta Pii IX. p. Ι.
vol. I. p. 285. ³ Cf. Migne P. L. CCXIV, 761.

