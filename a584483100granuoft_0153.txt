Comment. ΙΙΙ. De- Primatus cum Romana sede connexione. 139

Iam Cardinalem Franzelin vidimus negare, unionem illam iuris
divini esse. Is igitur, qui unus e praecipuis Vaticani Concilii theologis
in eius Constitutionibus dogmaticis elaborandis multum occupabatur,
non censuit, Constitutionem primam de Ecclesia quidquam continere,
quo doceatur vel unde concludi possit, unionem illam esse iuris divini.

Aliter iudicavit Palmieri. Ne is quidem unionem iuris divini
esse, in Constitutione prima de Ecclesia formaliter enuntiari dicit3
sed putat, hanc doctrinam, ut ex Concilii Florentini, ita etiam ex Va-
ticani definitione deduci posse. Dicit enim, ab his Conciliis definiri,
*Romanum Pontificem esse Petri successorem et Primatem Ecclesiae.
Quod autem a Concilio oecumenico definiatur, id semper et in omni·
bus circumstantiis verum esse. Usque ad consummationem saeculo-
rum igitur verum fore, Romanum Pontificem Primatum Ecclesiae ob-
tinere. Iam rationem aliam huius incommutabilis unionis Primatus
cum Romana sede esse non posse, nisi quod divini iuris sit et hu-
manae potestati subtracta. Concludit igitur, saltem eatenus unionem
illam divini iuris esse, quatenus Christus, etiamsi Petro electionem
sedis, cum qua coniungendus sit Primatus, permiserit, electionem sedis
Romanae speciali modo ratam habuerit. Imo probabile esse dicit,
ipsum Christum Romanam sedem elegisse Petrumque illuc direxisse 1.

Quod argumentum nobis probari non posse videtur. Potest enim
aliquid a Concilio definiri, quod, quum pendeat ab institutione seu
facto mutabili, non necessario semper verum manet. Neque enim v. g.
video, cur definiri non possit, Leonem XIII. esse Summum Pontificem
et Petri successorem3 revera inter articulos, de quibus Wielcff et
Huss interrogandi erant, continebatur (art. XXIV.) quaestio: „Item,
utrum credat, quod Papa canonice electus, qui pro tempore fuerit, eius
nomine proprio expresso, sit successor B. Petri, habens supremam po-
testatem in Ecclesia Dei.“ Exemplum conciliaris definitioniS, qua de-
finitur, quod mutari potest, est canon 9. Sessionis 13. Concilii Tri-
dentini: „Si quis negaverit, omnes et singulos Christi fideles utrius-
que sexuS, cum ad annos discretionis pervenerint, teneri singulis annis
saltem in Paschate ad communicandum, iuxta praeceptum s, matris
Ecclesiae, anathema sit.“ Id negari potuit ante latam de paschali
communione legem et negari poterit, si abrogatur vel mutatur lex
, sive pro tota Ecclesia sive pro aliqua eius parte. ltaque definitione,
qua is, qui in Cathedra Romana Petro succedat, Primatum eius in
universam Ecclesiam obtinere dicitur, nihil continetur neque de in-
commutabilitate connexionis Primatus cum Romana sede, neque de
auctore eiuS, utrum is sc. sit ipse Christus an primus eius vicarius.

Examinanda igitur definitio est, et videndum, num quid aliis eius
„verbis de ea re doceatur.

 

 

¹ Palmieri‚ Tractatus de Romano Pontifice p. 336 sqq.

