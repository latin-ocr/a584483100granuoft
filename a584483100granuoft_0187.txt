Comment. VII. De tribus Conciliorum testimoniis in capite IV. 173

In altera relatione1 Rffius Episc. Brixinensis aliqua affert ad ea
refutanda, quae in Congregationibus generalibus ad elevandam vim
testimoniorum Conciliorum illorum obiecta erant.

Animadversum erat, locum Concilii Constantinopolitani IV. seu
formulam Hormisdae „nihil continere nisi fiduciam, nunquam futu-
‚rum esse, ut cathedrae S. Petri accidat, quod de tot sedibus aposto-
licis actum esse dolemus3 sed successores Principis apostolorum fidem
tuendi et fratres confirmandi munere usque ad finem mundi func-
. turos esse“.

Episcopus igitur Brixinensis eam interpretationem dicit nec literae
convenire nec sensui historico documenti. Quod prius simplici for-
mulae lectione ostendit. Deinde pergit: „Quod ad sensum attinet,
sensus manifestus horum verborum utique hic est: Ut Oriens divulsus
a Sede Apostolica iterum communionem cum ipsa Sede Apostolica et
cum Ecclesia catholica reciperet.v solemnem professionem fidei Epi-
scopi circa praerogativam Sedis Apostolicae emittere debebant, sc.
hoc esse rectae fidei regulam custodire, si spe et fide firmiter tene-
mus, Domini nostri Iesu Christi promissionem Petro factam non posse
praetermitti, sicut reapse eventu comprobata est, scilicet in eo quod
immaculata semper servata est in Sede Apostolica vera religio.

„Contra testimonium ex Concilio Lugdunensi allatum dictum fuit,
illud nec a Concilio adhibitum neque confirmatum fuisse. Ne repe-
tam ea, quae iam hac de re relator capitis tertii dixit, solummodo de
uno paucissima proferam, sc. ad demonstrandum, quod formula ista
fidei a Concilio Lugdunensi non fuerit adhibita, obiicitur, illam for-
mulam in Concilio non fuisse discussam. Hoc utique verum est, sed
exinde nihil probatur contra auctoritatem huius documenti: e con-
trario firmatur magis auctoritas illius. Nam causa huius rei nulla
alia est, quod sc. in Concilio Lugdunensi non fuerit discussa haec
professio fidei, causa huius rei nulla alia est, quam quod agebatur de
re non nova, non de re nondum eliquata, sed de re, in quantum re-
ferebatur ad Romani Pontificis Primatum, iam dudum per universam
Ecclesiam tempore Papae Hormisdae in Concilio Constantinopolitano IV.
approbata, et de qua inter Latinos nulla fuit dubitatio.

„Hanc fuisse causam omissae discussionis, patet ex epistola, quam
Papa Clemens IV. ad Imperatorem Michaolem palaeologum dederat,
’ et cum ipsa formulam eandem, quae postea in Concilio Lugdunensi II.
praelecta fuit, transmiserat. Cum enim Imperator Clementi IV. con-
silium suum communicasset in Oriente convocandi Concilii, ut de hac
forma disceptaretur, Papa respondit his verbis: ,Porro perscriptam
purissimam, certissimam et solidissimam orthodoxae fidei veritatem et
evangelicae doctrinae consonam, a sanctis Patribus et Romanorum

¹ C. V. 3941) sqq.

