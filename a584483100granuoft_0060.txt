46 Pars 1. Const. de fide. Cap. ΙΙ. Commentat. Comment. ΙΙ. De cogn. nat. Dei.

traditioniS, quidquid sit hac de re, de qua multum disputatum est et
disputari potest, sed apostolus Paulus, cum haec scribit, nonnisi ad
cognitionem Dei naturalem per speculum creaturarum respicit. ErgO,
Rffli Patrem—certe causa iusta nulla adest, cur animo angantur Patres
enunciando verba illa ,hominem lumine naturali posse certo cognoscere

Deum, rerum omnium principium et finem‘.“¹

Quum de emendationibus in canonem propositis ageret, Brixinensis
aiebat, quod de capitis emendationibus dixisset, id etiam in priorem
illam canonis emendationem valere ². De altera canonis emendatione
haec animadvertit: „Rffius auctor huius exceptionis vult deleri ,Crea-
torem et Dominum nostrum‘ in canone primo, et quidem ea ex ra-
tione, ne videamur directe dicere, creationem omnium rerum proprie
sic dictam sola ratione certo cognosci posse, ita quidem, ut anathe-
mate damnandus sit ille, qui contrarium teneat; etinfert, quod creatio
proprie sic dicta lumine naturali cognosci non possit, sicut historia
philosophica testatur. Rffii PatreS, verum est, quod tempore S. Bona-
venturae multum disputatum fuerit et disceptatum in scholis catho-
licis, utrum philosophi antiqui gentiles creationem mundi ex nihilo
cognoverint necne: sed hac de re omnes conveniunt, quod saltem
potuerint cognoscere Deum creatorem. Et reapse ni fallor, si veruti
sensum saltem Aristotelis assecutus fuerim, Aristoteles multo magis
in eo erravit, quod crediderit, mundum esse aeternum, quam quod cre-
diderit, mundum non fuisse creatum a Deo. Utique uterque erro·
aliquo interiori nexu inter se connectitur. Deputatio de fide vero
putavit, non sibi licere resecare in canone vocem ,Creatorem‘, quia in
libro Sapientiae vox ista omnino adhibetur, et vocem Sacrae Scrip-
turae resecare, cum agatur de re prorsus eadem, deputatio de fide
licitum non putavit.“ 3

Itaque ostendit Brixinensis, verba illa recte retineri, eiusque ex·
positionem comprobarunt PatreS.

Definitum igitur est, Deum unum et verum, Creatorem et Do·
minum nostrum, rerum omnium principium et finem, naturali nostrae
rationis lumine certo cognosci posse 3 non autem definitum est, naturaliter
certo cognosci posse, euni res creatione proprie dicta, i. e. ex nihilo
seu non proiacente materia. produxisse. Id in canone non definiri,
licet ibi occurrat vox CreatoriS, aperta deputationis declaratione con-
stare supra4 vidimus. Patet autem, id ad caput, in quo Deus prin-
cipium rerum omnium naturaliter certo cognosci posse dicitur, trans-
ferri debere.

 

¹ Relatio etc. O. V. 2361) sqq. ² Ibid. C. V. ‘243 a.
³ Ibid. O. V. 243 3. b. 4 P. 42.

