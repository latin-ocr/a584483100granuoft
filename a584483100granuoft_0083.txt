comment. IV. De peccato defectionis a fide vel dubitationis de ea. 69

schema scripserunt. Adnotatio autem est haec: „. . . neque etiam in
proposita declaratione doctrinae et condemnatione erroris illud attingi-
tur, quod aliqui veteres theologi concedere non dubitant, posse per acci-
dens et in certis quibusdam adiunctis conscientiam rudis cuiusdam ho-
minis catholici ita induci in errorem invincibilem, ut sectam aliquam
heterodoxam amplectatur sine peccato formali contra fidem, qua in
hypothesi fidem non amitteret, nec formalis sed materialis haereticus
foret (Tanner de fide q. 2. dub. 5. n. 1393 Platelius de fide n. 61).
Haec quidem nisi cautissime explicentur, periculose disputantur3 sed
ab haeresi, quae sacro Concilio examinanda proponitur, sunt alie-
nissima.“ 1

Itaque concludimuS, a Concilio definitum non esse, nunquam fieri
posse, ut homo catholicus sine peccato formali contra fidem divinitatem
institutionis Ecclesiae in dubium vocet vel ab ea deficiat.

‘Restat quaestio, num Concilium definierit, hominem catholicum
ad dubia libera seu ad defectionem transire non posse, quin antea iam
graviter peccaverit. Facilis est responsio. Concilium enim de aliis
peccatis omnino non loquitur3 negat solum, nunquam hominem catho-
licum in ea conditione esse posse, ut recte agat, si fidem in dubium
vocet vel eam deserat, seu ut ad id obiective legitima adsit ratic.
Eum, si a peccatis abstinet, gratia divina a calamitate servatum iri
fidem ex invincibili errore deserendi, id aliunde ostendant theologi, a
Concilio non definitur. Theologi enim illi, qui putant, per accidens
fieri posse, ut homo catholicus rudis sine peccato formali ad sectam
transeat — quam opinionem Concilium reiicere non velle vidimus —,
non distinguunt inter peccatum contra fidem et alia peccata.

Quod hac commentatione ostendimus, etiam alio argumento nos
confirmare posse putamus. Ii, qui contendunt, Deum permittere non
posse, ut homo catholicus, qui a peccatis abstinet, conscientia invinci-
biliter erronea ab Ecclesia plane deficiat, certe non iidem contendunt,
Deum permittere non posse, ut homo catholicus, qui Dei legem servat,
in errorem invincibilem inductus, serium cle fide dubium aliquando acl-
mittat. Neque enim, si mox ad veritatem redit, in illa dubii admis-
sione maior videtur esse calamitaS, quam in alio graviori peccato ob
errorem commisse. Inde novo argumento probamus, Concilium Vatica-
- num non definivisse, hominem catholicum sine peccato formali fidem
catholicam deserere non posse. Etenim certe non definivit, Deum
nunquam permittere, ut homo catholicus aliquando ex errore quodam
invincibili sine peccato formali dubium contra fidem sustineat. Si
autem id non definivit, ne alterum quidem definivit, sc. fieriplane
non posse, ut homo catholicus sine peccato formali ab Ecclesia plane

 

 

¹ Schema etc. C. V. 534d sq.

