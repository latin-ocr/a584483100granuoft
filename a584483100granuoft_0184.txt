170 Pars II. Const. de Eccl. Cap. ΙΙ. Commentationes de aliquibus locis.

dictorum Christi, quam formula Hormisdae suppeditat, ipsum referat
totius Ecclesiae sensum, contra hunc varia ac dissona, si quae esset,
Patrum interpretatio nihil valeret. Attamen consuluisse iuverit, praeter
alios antiquiores recentioresque probatos auctoreS, commentarium ,De
unitate Romana‘ ¹, de variiS, specieque tenus oppositis Patrum inter-
pretationibUS, quibus, praeter anteriores Protestantes, Ianseniani, Fe-
broniani, Tamburiani aliique vetustiores abusi sunt, ac recentiores
abutuntur, etiamsi iisdem rite acceptis Romanorum Pontificum infalli-
bilitas confirmetur potius quam evertatur.

„2. Neque validius impetuntur verba Christi Domini apud Lu-
cam 22, 32: ,Ego autem rogavi pro te etc.‘, quae non ad Romanos
PontificeS, sed ad solum Petrum, et quidem pro tempore tantum ten-
tationis suae suique lapsus referenda dicuntur.

„Etenim spectare verba haec ad omnes quoque Petri Apostoli
successoreS, constat e communi huius loci in Ecclesia Dei acceptione,
quae tum ex Romanorum Pontificum literiS, etiam dogmaticiS, iisqne
receptis in yenerale'bus quoque Conciliis, tum ex vulgatissima Patrum
scriptorumque ecclesiasticorum interpretatione colligitur, uti videre est
apud probatos auctores, cuiusmodi profecto haberi debet Cardinalis
Bellarminus ², qui ex hoc Lucae testimonio, reiectis aliorum oppositis
interpretationibus, infallibilitatem Romani Pontificis secundum Patrum
explicationem demonstrat3 cuius integram expositionem afferre prop·
terea opportunum videtur, quod non deest, qui Bellarmini auctorita-
tem pro opposita sententia in medium protulerit. Ille itaque hoc
pacto disserit:

„,Hic locus tribus modis exponi solet.

„,Prima expositio est quorundam Parisiensium supra citatorum,
quod Dominus hic oravit pro Ecclesia universali, sive pro Petro u'2
totius Ecclesiae figuram gerebat, et hoc impetrasse, ut fides Ecclesiae
catholicae nunquam deficiat. Quae expositio si ita intelligeretur, ui
dicereS, immediate oratum esse pro capite Ecclesiae, et consequente1
pro toto corpore, quod per caput repraesentatur, vera esset. Sed non

¹ Lib. Ι. p. 140 sqq.; lib. ΙΙ. p. 161 sqq.

² De Romano Pontifice l. IV. c. 3. —- Cf. libellum De Romani Pon·
tificis suprema potestate docendi p. 20 sqq. — Tria praesertim notanda vi-
dentur: 1. Catholicos orientales Episcopos, duce Sophronio Patriarcha et
ore Stephani Dorensis, hanc interpretationem in Concilio Lateranensi a. 649
profiteri3 2. Agathonem Papam ex mente Concilii Romani eandem inter-
pretationem in dogmatica sua epistola, Concilio oecumenico VI. proposita
et ab eodem solemniter probata, docere3 ex quo consequitur, occidentales
Episcopos in eadem sententia convenisse; 3. orientales et occidentales Epi-
scopos in Florentina oecumenica Synodo in eadem interpretatione conspi-
rasse, quemadmodum paulo superius ostendebatur.

