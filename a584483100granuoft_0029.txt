Schema pristinum de doctr. cath. Reformatur in deputatione. 15

Quemadmodum deputati in eo consentiebant, quod schema secun-
dum substantiam retinendum esset, ita etiam uno consensu formam
schematis mutandam esse dicebant. Volebant omnes, expositionem
catholicae doctrinae in singulis capitibus damnationi errorum praemitti.
Perspicuitati et brevitati, quantum fieri possit, consulendum esse cen-
sent atque curandum, ut dicendi ratio tranquilla sit, ut, quod scholam
sapiat, eliminetur, ut verba aspera vitentur atque argumenta brevius
proponantur ¹.

Voluerunt, theologum, qui ultimam manum schemati admovit,
’ Ρ. Franzelin S. I., de eo proxima sessione disserere, atque tres de-
putationis Patres a Cardinali Praeside eligi, quibus opus reformandi
schematis mandaretur ².

Altera deputationis sessione, quum ei schema iam esset traditum,
decretum est, ut synopsis orationum, quae de eo in Congregationibus
generalibus habitae essent, a theologis conficeretur. Deinde Ioannes
Franzelin S. Ι. coram Patribus de schemate disseruit atque exposuit,
quis eius esset finis, rerum orde, stilus 3. Ad reformandum schema
a Praeside electi sunt Victor DechampS, Archiep. Meehliniensis, Lud.
Pie, Episc. Pictaviensis, Conradus Martin, Episc. Paderbornensis. Huic
ab illis duobus opus perficiendum committitur ⁴.

Rffius Martin, ab uno ex theologis adiutus, duos fere menses in
schema reformandum atque ad Patrum vota accommodandum impendit.
Reformati tandem schematis, quod novem capitibus ac respondentibus
canonibus totam materiam prioris schematis complectebatur, priorem
partem in sessione tertia deputationis d. l. Martii Patribus exhibuit 5.

Haec schematis parS, quae exordio et quatuor capitibus cum unde-
triginta canonibus constat, eam materiam complectitur, quae undecim
primis capitibus prioris schematis de doctrina catholica continebatur.
Ea agitur 1. de Deo et mundi creatione, 2. de revelatione, 3. de
fide, 4. de fide et scientia ⁶. Alterius partis schematis reformati, quae
non iam deputationi proponebatur, quinque capitibus et duodetriginta
canonibus de singulis illis mysteriis agebatur, quae septem ultimis ca—
pitibus prioris schematis de doctrina catholica continebantur ⁷.

In tertia sessione Episcopus Paderbornensis, quum deputatis priorem
partem exhibuisset, explicavit, quae principia in schemate refqrmando
secutus esset. Dixit, se id semper spectasse, ut votis in Congregatione
generali propositis satisfaceret. Substantiam schematis servatam et

¹ Ex actis etc. C. V. 1647 c. ² Ibid.

3 Eius disquisitionem v. C. V. 1611a sqq.

4 Ex actis sessionum deputationis, O. V. 164‘rd. —— Errat D. Zobl,
quum dicit (Vincenz Gasser, Fiirstbischof von Brixen, p. 458 sqq.)‚ Epi-
scopum Brixinensem inter tres Patres fuisse, qui ad schema reformandum
fuerint electi. ⁵ Ibid. ‘³ V. hanc partem C. V. 162sa sqq.

⁷ V. hanc partem C. V. 1632d sqq.

