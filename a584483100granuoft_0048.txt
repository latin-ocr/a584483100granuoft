34 Pars Ι. Const. de fide. Cap. ΙΙ. Commentationes de aliquibus locis.

tinet, satis visum est, principium ponere, quo efficaciter excluderetur.
Principium autem, quod statuitur, hoc est: in hominis natura rationali
potentiam esse Deum per res creatas certo cognoscendi. Iam vero
qui diceret, fieri prorsus non posse, ut hom0, etsi expeditam habeat
facultatem ratiocinandi, sine positiva de Deo tradita doctrina, ad Dei
certam notitiam perveniat, is illud principium negaret. Quaestio autem,
utrum aliqua institutio necessaria sit ad hoc, ut homo ad rationis usum
perveniat, non attingitur“.

Iam his suppositis accuratius inquirendum est, quae species tra-
ditionalismi, utrum solus crudior reiiciatur, an etiam is, qui dici-
tur mitior.

‘illum in relatione nomine deputationis habita exponit1 Brixi-
nensis ita: „Ut a principio primo ordiar, verba illa notissima Tertulliani
in medium proferam, quae habentur in libro ipsius contra Marcionem,
ubi dicit: ,Nos (scilicet contra Marcionem) definimus Deum primo natura
cognoscendum, dehinc doctrina recognoscendum, natura ex operibus,
doctrina ex praedicationibUS.‘ quta hanc Tertulliani sententiam ree-
ergo ita se habet: Deus potest quidem cognosci natura duce ex operi-
bus3 sed ut haec cognitio Dei sit salutaris, Deus non solummodo debet
naturaliter cognosci, sed debet per doctrinam et praedicationem reco-
gnosci. Primum quidem est iuxta Tertullianum cognitio naturalis non
quidem ratione temporiS, sed ratione ordiniS, et deinde cognitio super-
naturalis3 nam dicit: primo cognoscendus natura, et dehinc recogno-
scendus doctrina et praedicatione. In hac re Tertullianus certe sacram
Scripturam ipsam consentientem habet, ut unicuique patet inspicienti
caput 13. libri Sapientiae, caput 1. Epist. ad RomanOS, caput 14. et 17.
ex Actis Apostolorum3 et quantum ego vide0, Tertullianus in hac re
etiam Patres Ecclesiae consentientes habet.

„Iam ii, qui nominantur generatim traditionalistae (nomen hoc
nunquam protulissem, Rffli Patres, nisi iam in ipsa hac aula toties
nomen istud insonuerit), iam, dico, asseclae huius systematis sententiam
Tertulliani invertunt et dicunt: Nos definimus Deum primum doctrina
cognoscendum, et dehinc natura recognoscendum, doctrina ex prae-
dicationibus, natura ex operibus, id est, primam de Deo ideam debere
homini communicari per doctrinam sive praedicationem in genere
sumptam, et deinde, hac idea semel homini communicata et ab ho-
mine recepta, possibile omnino esse, exsistentiam Dei probare etiam
per argumenta ex ratione desumpta. Quoad vero communicationem
ipsam huius ideae traditionalistae inter se plurimum differunt. Sunt
enim aliqui, qui dicunt, hanc communicationem revera debere fieri per
doctrinam evangelicam seu revelatam, et proinde hominem debere in
se suscipere ideam Dei et exsistentiae ipsius fide divina, et non esse

 

¹ Relatio etc. C. V. 129a sqq.

