Comment. VIII. SS. Pontificis infallibilitaS, num personalis, separata etc. 179

. tum et irrefragabile adesse testimonium, dummodo adsit bona volun-

⁰tas illi sese submittendi. Ergo non pro veritate cognoscenda erant

'¹ necessariae Synodi generales, sed ad errores reprimendos Cum enim
errores ita invalescerent, ut respublica christiana quodammodo pericli-
taretur, Ecclesia catholica solemnissimum iudicium per Concilium ge-
nerale iis obiecit. Sed solemnissimum iudicium Ecclesiae de rebus
fidei et morum est ac semper erit iudicium Concilii oecumenici, in
quo Papa iudicat simul assidentibus et coniudicantibus orbis catho-
lici EpiscopiS.

„Sed instant et dicunt: Concilia generalia in posterum non erunt
libera, Episcopi non amplius erunt veri iudices. RespondeO, erunt
libera, sicut libera fuerunt temporibus anteactis, Nam Concilia etiam
in posterum ita habebuntur, ut de rebus in Concilio pertractandis aut
nulla praecedat definitio dogmatica Romani Pontifieis, vel ut talis re-
vera praecedat. In priori casu, si Papa propositiones integras integre
Concilio pertractandas relinquit, Concilium plena sua libertate in Do-
mino uti poterit, in posteriori casu Concilium omnino id aget, quod
in simili casu egerunt Concilia generalia.

„Exemplum sit Constantinopolitanum III. in sua agendi ratione
cum epistola dogmatica Papae Agathonis. Priores septem actiones
huius Concilii occupabant quaedam praeambula, id est, lectio documen-
torum, quae Concilium concernebant. Ad finem actionis septimae le-
gati Romani Pontificis postularunt, ut Patres Concilii declararent,
utrum consentiant suggestioni seu epistolae Agathonis Haec decla-
ratio promissa fuit pro actione sequenti. In actione itaque octava
Patres Concilii declararunt: ,Ita, Domine (ad imperatorem conversi),
profiteor, et sic credO, quemadmodum habent suggestiones sanctissimi
Papae antiquae Romae Agathonis.‘ 1 Haec ergo declaratio certe nihil
aliud fuit nisi iudicium verae et fidelis adhaesionis. Cum vero Ma-
carius AntiochenuS, qui postmodum etiam definitionibus Concilii per-
tinaciter contradixit, his. non acquiesceret, Patres Concilii, ut omnibus
dubitationibus satisfacerent, ipsi et asseclis suis permiserunt, ut allatis
testimoniis Patrum opinionem suam defenderent. Haec testimonia
examini et iudicio subiecta inventa sunt partim spuria partim muti-
lata, et proinde a Concilio fuerunt reiecta. His opposita sunt testi-
monia S. Scripturae et Patrum, quae epistolae Papae Agathonis ad-

· iecta erant, haec quoque examine instituto cum omnibus optimis
codicibus collata fuerunt. Cum iam luce clarius apparerent illa in-
tegra, authentica et probantia, Concilium devenit ad definitionem
synodalem de duplici in Christo voluntate et operatione, et in hac
definitione, ut expressis verbis dicit sacra SynoduS, epistolam Papae
Agathonis iterum veluti normam vivam ante oculos positam habuit.

¹ Labb. Collect. tom. VIL‘J. 758, edit. Venet. Coleti.

10*

