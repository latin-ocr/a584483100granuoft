72 Pars Ι. Const. de fide. Cap. 111: Ipsa Constit. cum adnotationibus.

rali instituto per omnia adversanS, summo studio molitur, ut Christo,
qui solus Dominus et Salvator noster est, a mentibus humanis, a vita
et moribus populorum echUSO, merae quod vocant rationis vel na-
turae regnum stabiliatur. Relicta autem proiectaque christiana reli-
gione, negato vero Deo et Christo eiUS, prolapsa tandem est multorum
mens in pantheismi, materialismi, atheismi barathrum, ut iam ipsam
rationalem naturam, omnemque iusti rectique normam neganteS, ima
humanae societatis fundamenta diruere connitantur.

Hac porro impietate circumquaque1 grassante, infeliciter contigit,
ut plures etiam e catholicae Ecclesiae filiis a via verae pietatis aberra-
rent, in iisque, diminutis paullatim veritatibus, sensus catholicus atte-
nuaretur. Variis enim ac peregrinis doctrinis abducti, naturam et
gratiam, scientiam humanam et fidem divinam perperam commiscentes,
genuinum sensum dogmatum, quem tenet ac docet Sancta Mater E(-
clesia, depravare, integritatemque et sinceritatem fidei in periculum
adducere comperiuntur.

praeponit rationem individuam auctoritati Ecclesiae, sed quia in aliquibus
doctrinis falsis etiam antiquis explicite docebatur excellentia rationis natu-
ralis“. Alter Berengarii‚ Abelardi, Amalrici de Bena‚ Davidis de Dinanto
exempla affert, ut ostendat, naturalismum et rationalismum exstitisse ante
Tridentinum. (Emendationes etc. Emend. 6. 7. O. V. 2200. d.) Respon-
det priori Episcopus Brixinensis, deputationis relator, omni tempore hi·
storiae ecclesiasticae, etiam ante protestantismum in complures sectas di-
visum, exstitisse rationalismum quendam, si vox accipiatur sensu latiori
„Omnes“, inquit, „haeresiarchae imprimis ab Ario erant quodammodo ratio-
nalistae‚ nam fidebant plus arti suae dialecticae, quam simplici praedicationz
evangelicae. . . Sed rationalismus in sensu moderno, qui omnem ordinem
supernaturalem aut indirecte aut directe negat, certe enatus est ex pro-
testantismo in plurimas sectas diviso, et ex agitatione animorum inde enata.“
(Relatio de exceptionibus, O. V. 233 c. d.)

¹ Inde errores illi dicuntur non fuisse inclusi inter terminos protestan-
tismi‚ sed invenisse etiam multos asseclas inter catholicos3 qui tamen in
sequentibus dicuntur filii Ecclesiae, ii non sunt asseclae rationalismi, pan-
theismi etc., sed viri, qui causam Ecclesiae agere volebant, sed erroribus
rationalismi aliquatenus inficiebantur. Etenim unus ex Patribus loco „plures
etiam e catholicae Ecclesiae filiis‘· poni voluit „plures etiam scriptores ea-
tholieam fidem asserturef“ vel „dum catholicam fidem asserere mmmm-‘2 ne
initio sententiae soli protestantes inter asseclas pantheismi, rationalismi etc.
recenseri viderentur. (Emendationes. Emend. 7. O. V. 220 d.) Cui Episco-
pus Brixinensis respondit: „Dicimus expresse: hinc longe lateque vagata
est pestis illa3 sed exinde inferimus, hanc pestem non fuisse inclusam inter
terminos protestantismi‚ sed invasisse etiam multos ex catholicis: et ii, qui
dicuntur filii Ecclesiae in errorem inducti, non sunt asseclae pantheismi et
materialismi etc., sed potius viri, qui sibi blandiebantur causam Ecclesiae

agere, quia vero cum Ecclesia non sentiebant, etiam a vera pietate aber-
raruntf‘ (Relatio etc. C. V. 233d sq.)

