184 Pars ΙΙ. Const. de Eccl. Cap. 11. Commentationes de aliquibus locis.

tione infallibilitatis, sed debet inter conditioneS, quae sunt de fide, in
ipsa definitione poni. Ergo haec conditio dicitur esse de fide, et quo-
modo hoc probatur? An continetur in promissione Christi? Mihi
videtur, quod in illa non solummodo non contineatur, sed quod in
illa contrarium potius contineatur. Nam negari quidem non potest,
quod in relatione Petri ad Ecclesiam, cui Christus voluit infallibili-
tatem Petri adnexam, contineatur specialis relatio Petri ad Apostolos
et proinde etiam ad Episcopos, cum Christus ad Petrum dixerit1: Εφ)
roqavi pro te, ut non deficiat fides tua, et tu aliquando conversus confirma
fratres tuo-3. Haec est ergo relatio Pontificis ad EpiscopOS, quae in-
est promissioni Christi; ex his vero verbis Christi necessitate cogente,
ut mihi videtur, debet concludi, quod fratres quidem, id est Episcopi,
ut sint firmi in fide, indigeant auxilio et consilio Petri et successo·-
rum eius, non autem viceversa. Unde fit, quod huius sententiae pa·
troni non tam provocent ad loca Sacrae Scripturae quam ad certa
quaedam axiomata, quae ipsis prorsus concludentia videntur. Quae-
nam sunt haec axiomata?

„Primum axioma: Membra debent esse coniuncta capiti et caput
membris, Ex hoc axiomate deducunt necessitatem pro Papa, ut in
definiendis fidei dogmatibus nihil agat sine consilio et concursu fra-
trum suorum. Antequam ad hanc obiectionem respondeam, meminisse
iuvat, agi hic in sententia adversariorum de stricta et absoluta neces-
sitate consilii et auxilii Episcoporum in quovis infallibili iudicio dogma-
tico Romani Pontifieis, ita ut in ipsa definitione nostrae dogmaticae
Constitutionis suum locum occupare debeat. In hac stricta et abso-
luta necessitate consistit tota differentia, quae inter nos versatur, et
non in opportunitate aut aliqua relativa necessitate, quae iudicio Ro-
mani Pontificis rerum circumstantias ponderantis prorsus remittenda
est. Haec proinde in definitione Constitutionis dogmaticae locum ha-
bere non potest.

„His praemissis ad axioma de capite et membris me convertO,
et respondeo: Oratio figurativa non est argumentativa, sen, uti com-
muniter dicitur, omnis similitudo claudicat. Et quod haec similitudo
sic applicata revera claudicet, sequenti ratione ostendi potest. Nonne
etiam laici, inter quos sunt plurimi, qui et scientia et pietate prae-
stant, et multo magis sacerdotes, qui munere docendi parochianos
funguntur, pertinent ad membra Ecclesiae? Quis dubitat? Anne ergo
etiam isti consilio et auxilio suo debent iuvare Papam in ferendis iu-
diciis dogmaticis? Nequaquam. Et cur? Nonne, quia non pertinent
ad Ecclesiam docentem? Bene, sed simul patet, quod similitudo de ,
membris et capite claudicet. Sed iam quaeritur, utrum non etiam
Episcopi, quamvis sint constituti a Deo testeS, doctores et iudices

¹ Luc. 22, 32.

