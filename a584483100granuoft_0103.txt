Eius cap. ΙΙΙ. De fide. Cap. IV. De fide et ratione. 89

agentes Deo Patri, qui dignos nos fecit in partem sortis sanctorum
in lumine, tantam ne negligamus salutem, sed aspicientes in auc-
torem fidei et consummatorem Iesum, teneamus spei nostrae confes-
sionem indeclinabilem.

CAPUT IV.

De fide et ratione ¹.

[1.] Hoc quoque perpetuus Ecclesiae catholicae consensus tenuit
et tenet, duplicem esse ordinem cognitioniS‚ non solum principiO, sed
obiecto etiam distinctum: principio quidem, quia in altero naturali
ratione, in altero fide divina cognoscimus ²3 obiecto autem, quia praeter
ea, ad quae naturalis ratio pertingere potest, credenda nobis propo-
nuntur mysteria in Deo abscondita, quae, nisi revelata divinituS, in-
notescere non possunt ³. Quocirca ApostoluS, qui a gentibus Deum per
ea, quae facta sunt, cognitum esse testatur, disserens tamen de gratia
et veritate, quae per Iesum Christum facta est a), pronuntiat: Loqui-
mur Dei sapientiam in mysteriO, quae abscondita est, quam praedesti-
navit Deus ante saecula in gloriam nostram, quam nemo principum
huius saeculi cognovit: -— nobis autem revelavit Deus per Spiritum
ι suum: Spiritus enim omnia scrutatur, etiam profunda Dei b). Et ipsc

 

a) Ioan. 1, 17. b) Ι. Cor. 2, 7—9.

 

magisterio susceperint, sine peccato formali eandem fidem mutare vel in du-
bium vocare non posse, v. supra cap. Π. comment. IV. p. 61 sqq. Ibidem v. Her-
mesii aliorumque doctrinam, quae doctrinae hoc loco definitae opponitur.

¹ Prima et altera capitis paragraphus desumpta est ex capite quinto
schematis de doctrina catholica (O. V. 509 c. d), tertia ex eiusdem capite de-
cimo (O. V. 5120 sqq.), quarta primo addita in schemate Patribus propo-
sito (O. V. 75 b. c), eique inserta in Congregatione generali sententia „Non

‘ enim . . . perducere“. (C. V. 205 c.) Ultima paragraphus est ex capite un-

decimo schematis de doctrina catholica (O. V. 513b sqq.), eique adiecta
ultima sententia ex Vincentio Lirinensi in 8. sess. deputationis de fide.

· (C. V. 1656b.)

² „Quum in prima paragrapho capitis quarti duplex cognoscendi ordo
etiam ex eo distinguitur, quod in ,altero per rationem naturalem‘‚ in altero
per ,fidem divinam‘ cognoscatur, non asseritur, a fide rationem sic ex-
cludi, ut credendi actus non sit actus ipsius intellectus. Sed id asseritur,
in altero ordine intervenire tantum principia homini seu rationi propria, in
altero etiam principium-infusum, quo intellectus ad exercendum fidei actum
elevatur seu idoneus redditur.“ (Ratio etc. C. V. 800.)

³ In schemate, quod primo reformatum Patribus deputationis propone-
batur, erat: „quae‚ nisi revelata divinitus, nec laomim· nee ansgselo innotescere
possunt“. (O. V. 16300.) Licet id mutatum (O. V. 16560) 1100 iam ex-
presse definitum sit, res tamen ipsa patet et locis scripturae citatis et Li-
teris Apostolicis, quas in nota ad canonem primum attulimus, facile probatur.

