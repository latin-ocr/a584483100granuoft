180 Pars 11. Const. de Eccl. Cap. 11. commentationes de aliquibus loeis.

Sic ergo sacra Synodus solemni iudicio obedientiam Romano Ponti·
fici debitam cum sua libertate conciliavit, ,ut vere (sunt verba S. Leonis
de Concilio Chalcedonensi) a se prodiisse ostenderet, quod prius a
prima omnium sede formatum, totius christiani orbis iudicium rece-
pisset: ut in hoc quoque capiti membra concordent‘ 1. In hac con-
cordia membrorum cum capite resplendet clarissime assistentia Spiri-
tus Sancti Ecclesiae promissa. Sic egit sacra Synodus VI„ et sic omnes
aliae egerunt.“

De alia autem quaestione, quo sensu infallibilitas Summi Ponti-
ficis dici possit separata, Episc. Brixinensis in eadem relatione² haec
Α disserit: „Dici potest separata seu potius distincta, quia fundata est
in speciali promissione Christi, et proinde etiam in speciali assistentia
Spiritus Sancti, quae non est una eademque cum illa, qua gaudet to·-
tum corpus Ecclesiae docentis iunctum cum suo capite. Nam 01111
Petrus eiusque successor sit centrum unitatis ecclesiasticae, cuius esi:
Ecclesiam in unitate fidei et charitatis conservare, et turbatam repa--
rare, conditio eius et relatio eius ad Ecclesiam est prorsus specialis3
et huic conditioni speciali et distinctae respondet privilegium speciale
et distinctum. In hoc ergo sensu competit Romano Pontifici infalli-
bilitas separata. Sed ideo non separamus Pontificem ab ordinatissima
coniunctione cum Ecclesia. Papa enim solummodo tunc est infalli-
bilis, quando omnium christianorum doctoris munere fungenS, ergo
universalem Ecclesiam repraesentanS, iudicat et definit, quid ab omni·
bus credendum vel reiiciendum. Ab Ecclesia universali tam separari
non potest, quam fundamentum ab aedificio, cui portando destinatum
est. Non separamus porro Papam infallibiliter definientem a coope-
ratione et concursu Ecclesiae, saltem id est in eo sensu, quod hanc
cooperationem et hunc concursum Ecclesiae non excludimus. Hoc
patet ex fine huius praerogativae divinitus concessae.

„Finis eiusdem est conservatio veritatis in Ecclesia. Talis defini-
tionis ergo tunc est vel maxime locus, cum alicubi in Ecclesia scan-
dala circa fidem, dissensiones et haereses exoriantur, quibus reprimen-
dis Antistites ecclesiarum singillatim vel etiam in Concilio provinciali
congregati impares sunt, ita ut ad sanctam Sedem Apostolicam hac
de causa referre cogantur3 vel si ipsi Antistites tristi erroris labe in-
fecti fuerint. Hanc cooperationem Ecclesiae tum ideo non excludimus,
quia infallibilitas Pontificis Romani non per modum inspirationis vel
revelationiS, sed per modum divinae assistentiae ipsi obvenit. Hinc
. Papa pro officio suo et rei gravitate tenetur media apta adhibere ad
veritatem rite indagandam et apte enuntiandam, et eiusmodi media

¹ Inter opp. S. Leonis tom. I. epist. 120. ad Theodoret. episc. Cyri,
p. 1219, edit. Baller.
² C. V. 3990 sqq.

