30 Pars 1. Const. de fide. Cap. Π. Commentationes de aliquibus locis.

mana catholica Ecclesia“. Quum autem discussio specialis primi capitis
haberetur, unus e Patribus vocem „Romana“ omitti, alter vel „catho-
lica atque Romana Ecclesia“ poni voluit, vel voces „Romana catho-
lica“ virgula separari 1. Deputatio tamen censuit, nihil mutandum
esse ². Itaque in tricesima sexta Congregatione generali, quum de
emendationibus propositis suffragia ferenda essent, Episcopus Brixi-
nensiS, deputationis relator, Patribus suasit, ut priorem emendationem
negligerent, quum nequaquam timendum esset, quod emendationis
auctor timeret, ne „Ecclesia Romana catholica“ intelligeretur ea, quae
esset in alma Urbe. Etiam rationem deesse, cur verba ab altero
commendata reciperentur, quum verba „Romana catholica Ecclesia“
non innuerent speciem quandam catholicae Ecclesiae, quae opponi
posset „Anglo-catholicae“ vel alii. Addidit tamen relator, nihil ob-
stare, quominus ad omnem sinistram interpretationem amovendam
inter vocem „Romana“ et „catholica“ poneretur virgula 3. Censue-
runt Patres fere omneS, verba capitis retinenda esse. Quum autezn
suffragia rogarentur, utrum virgula poneretur necne, magna inter eos
exstitit dissensiO, atque petentibus id Patribus Praesides suffragia ad
aliam Congregationem distulerunt, ut collatis consiliis consensus fa-
cilius obtineri posset ⁴.

Sequenti igitur die in Congregatione tricesima septima Episcopus
Brixinensis specialem de ea re relationem5 habuit atque „re mature
coram Deo perpensa et consiliis habitis et initis cum plurimis Rffiis
Patribus, etiam cum pluribus ex delegatione de fide“ suadet, ut tol-
latur virgula. Quaerit, quae sit significatio verborum „Romana catho-
lica Ecclesia“. „Significat idem“, inquit, „ac Ecclesia Romana, id
est mater et magistra omnium ecclesiarum, coniuncta cum Ecclesia
catholica, id est, cum ea Ecclesia, quae est in toto orbe terrarum, et
quidem ita coniuncta, ut Ecclesia Romana sit catholica et catholica
sit Romana.“ Verba illa quasi nomen proprium Ecclesiae exhibere.
Neminem autem inter nomen proprium et gentilitium virgulam in-
serere 6. Quod aliqui, praesertim Angli, timeant, ne illis verbis error.
faveatur, quo asserunt, plures quasi species unius verae Ecclesiae esse.
id non plane inane esse fatetur. Huic autem errori occurri posse in
Constitutione dogmatica de Ecclesia ⁷.

Quod de verborum significatione Rffius Episcopus disseruit, non-
nemini fortasse displiceat. Maior tamen Patrum pars virgulam omit-
tendam censuit. Quum autem in Congregatione generali quadra-
gesima quinta, d. 12. Aprilis, suffragia de tota Constitutione roga-

 

 

¹ Emendationes etc. C. V. 98 a. 2 Ex actis etc. O. V. 16710.
3 Relatio etc. O. V. 102a sqq. 4 Ibid. O. V. 108 d sq.
5 O. V. 117d sqq. ⁶ Relatio. O. V. 118a. b.

⁷ Ibid. O. V. 1180.

