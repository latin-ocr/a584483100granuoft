60 Pars I. Const. de fide. Cap. ΙΙ. Commeat. —- Commeat. 111. De S. Scriptura.

In ea autem re valde cavendum est, ne res dicatur non religiosa,
quae vere religiosa est, quod quanti momenti sit, consideratis quibus-
dam exemplis controversiarum patet, quae hodie agitantur.

Sunt, qui doceant, corpus hominis non immediate a Deo e limo
terrae formatum, sed lege a Deo statuta ex inferiorum animalium
corpore paullatim evolutum esse, cui evoluto Deus animum humanum
inspiraverit. Eam doctrinam cum S. Scripturae narratione de ho·-
minis creatione conciliare volunt. Id nos quidem impossibile esse
censemus, Quaeritur autem, utrum in explicanda illa narratione liberi
sint, an exstantem Ecclesiae explicationem sequi debeant. Quaestio
haec pendet ab alia illa quaestione, utrum doctrina de hominis im-
mediata creatione sit roligionis doctrina necne. Id ipsi negant. Con-
tendunt, ad religionem spectare solam veritatem hanc, hominem etiam
secundum corpus a Deo creatum esse, non autem, corpus immediate
a Deo creatum esse. Nobis quidem etiam haec quaestio videtur esse
quaestio de veritate religiosa. Insignis enim quaedam excellentia ho-
minis magnumque, quod grato animo ad Deum referre debet, bonum
eo continetur, quod secundum corpus ipsis quasi Dei manibus forma-
tus sit nec bestias habeat patrem et matrem. Neque PatreS, cum
S. Scripturam explicantes hominem immediate a Deo creatum esse c'i-
cunt, id quasi obiter referunt, sed narratione Scripturae summam qua]-
dam hominis laudem contineri putant. Oratoria quadam exaggeratione
Tertullianus: „Totiens honoratur (caro)‘⁴, inquit, „quotiens manus D2i
patitur, dum tangitur, dum decerpitur, dum deducitur, dum effingitur.
Recogita totum illi Deum occupatum ac deditum, manU, sensu, operz,
consilio, sapientia, providentia et ipsa inprimis affectione, qua linea-
menta ducebat. Quodcunque enim limus exprimebatur, Christus co-
gitabatur homo futurus etc,“ ¹ ,

Porro orta est quaestio, utrum diluvium ad totam plane terram
omniaque animalia terrestria, quae extra arcam fuerint, extendendum
sit, an ad eam solam terrae partem, in qua degerint homines3 imo,
utrum totum humanum genus, excepta Noe familia, exstinctum sit, an
una sola gens, cuius historiam sacer scriptor exclusis aliis persequa-
tur. Quae quaestio ut decidatur, consulenda est Scripturae narratic.
Utrum autem in eius sensu determinando singuli sint liberi, an ad-
mittere debeant sensum, qui fortasse antiquitatis christianae consensti
iam determinatus est, id pendet ab altera quaestione, utrum de re
religiosa agatur necne. In ea autem quaestione duae partes doctrinae,
quam commemoravimUS, inter se recte distinguuntur. Multo enim magi÷
altera pars, qua quaeritur, utrum totum genus humanum, an una gens
exstincta sit, religiosa quaestio haberi debet quam prior, quae est dv
tota terra vel eius parte. Etenim diluvio generi humano manifesta

 

¹ De resurrectione carnis c. 6 (Migne P. L. Π, 802).

