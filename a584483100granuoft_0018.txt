4 Prolegomena.

iubebantur, intra quod animadversiones scriberentur ac traderentur.
Ordo animadversionum is servandus erat, ut prius illa afferrentur,
quae totum schema seu totam schematis partem propositam respice-
rent, deinde ordine schematis servato ea, quae ad singulas sententias
spectarent. Quicunque verba vel paragraphos schematis propositi mu-
tari volebat, novam verborum vel paragraphorum formulam in locum
prioris substituendam ipse debebat afferre. Animadversiones hac ratione
exaratae et ab iis, qui eas proponebant, subscriptae secretario Con-
cilii tradendae erant, qui eas ad illam deputationem transmitteret,
ad quam pro rerum, de quibus agebatur, genere spectabant. Depu-
tatio deliberatione de animadversionibus habita schema secundum eas
reformatum cum relatione de propositis animadversionibus inter Patres
distribuere iubebatur, ut statuto a Praesidibus die in Congregatione
generali discussio schematis iam inciperet. Ea habenda erat primum
generatim de schemate integro vel diviso, prout Cardinalibus Prae-
sidibus visum fuerit, generalique absoluta, de unaquaque schematis
parte, ita quidem, ut oratores, qui schematis periodum vel paragraphum
mutari vellent, ipsi formulam a se probatam in locum prioris sub-
stituerent, quae formula post habitam orationem scripto Praesidibus
tradenda erat. Qui de reformato schemate loqui volebant, hi, quum id
Praesidibus significabant, indicare simul debebant, utrum de toto sche-
mate generatim, an de eius partibus in specie acturi essent, et, si de
partibus, de quibus essent acturi. Singulis Patribus deputationiS, a
qua schema reformatum erat, impetrata a Praesidibus venia, oratorum
difficultatibus et animadversionibus respondere licebat, ita ut ipsis
liberum esset, vel statim post oratorem, cui respondere volebant⁷ dicere,
vel pluribus simul oratoribus de eadem re disceptantibus respondere,
idque vel eodem vel alio die. Si quis ex oratoribus a re proposita eva-
gabatur, Praesidum erat, eum ad quaestionem, de qua agebatur, revo-
care. Si discussionum serieS, re proposita iam satis excussa, plus
aequo protrahebatur, Cardinales PraesideS, postulatione a decem mini-
mum Patribus scripto exhibita, Congregationem generalem percontari
poterant, num vellet disceptationem diutius continuari, et exquisitis
per actum assurgendi vel sedendi suffragiis, finis discussioni imponendus
erat, si id maiori Patrum praesentium numero videbatur.

Conclusa igitur de aliqua schematis parte disceptatione, antequam
ad aliam fieret transituS, Patrum suffragia exquirenda erant, primum de
singulis emendationibus propositis ¹, deinde de integro partis exami-

¹ Illae typis impressae cun] omnibus Patribus communicabantur. De·
putatio, ad quam schema spectabat (Lit. Apost. „Multiplices intcr“ ξ VII.
Of. supra p. 3), iis examinatis unum e deputatis elegit, qui in Congrega-
tione generali de singulis emendationibus referret atque exponeret, quid
deputatio de iis sentiret.

