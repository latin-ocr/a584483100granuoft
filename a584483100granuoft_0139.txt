Pars 11. Const. de Eccl. Cap. ΙΙ. Commentationes de aliquibus locis. 125

CAPUT ALTERUM.

Aliquorum locorum Constitutionis primae de Ecclesia uberior
explicatio.

COMMENTATIO Ι.

Num Christus recte dicatur in Petro instituisse unitatis principium ac visibile
fundamentum.

Nihil est usitatius, quam ut Petrum Ecclesiae unitatis principium et
visibile fundamentum dicamus, Ea tamen verba in prooemio Constitu-
tionis usurpata aliquibus Patribus non placuerunt, nec solum in anim-
adversionibuS, quas ante discussionem generalem schematis de unde-
cimo capite pristini schematis scriptas tradiderant, illa verba mutari
voluerunt, sed etiam postea deputatorum Patrum responsis non con-
tenti iterum atque tertio idem postularunt. Quae de ea disputatione
in actis habentur, quum licet non ita multa, tamen plura sint, quam
ut in adnotatione textui subiecta referri potuerint, hac commentatione
collecta sequantur.

1. Atque Petrum recte dici principium utriusque (fidei ct chari-
tatis) unitatis, Patres deputationis de fide ostendunt in ea relatione,
quam scriptam simul cum schemate Congregationi generali obtule-
runt 1. „Dici id posse ac debere“, inquiunt, „Ecclesiae Patres et Doc-
tores tradunt, quatenus nimirum constitutum fuit in Petro totius Eccle-
siae caput, quo corpus in unitate continetur, quatenus in illo institu-
tus fuit universalis omnium fidelium doctor et confirmator fratrum, per
quem unitas fidei conservatur, et quatenus in eodem institutus fuit
supremus universi gregis pastor, a quo unitas ovilis custoditur: (le
quibus inter alios probatos auctores disserunt Petr. Ballerini, De vi ac
rat. Primat. c. 10., Card. Gerdil, Opus0. 4 ad hierarch. Eccles. con-
stitut. pertinent. opp. t. XI. p. 103 sqq.

„Sed ad rem sunt haec ex Catechismo ad Parochos in art. Symb.
,Credo sanctam Ecclesiam‘: ,Unus est etiam eius rector ac gubernator,
invisibilis quidem Christus, quem aeternus Pater dedit caput super
omnem Ecclesiam, quae est corpus eius3 visibilis autem is, qui Ro-
< manain Cathedram, Petri Apostolorum principis legitimus successor,
tenet: de quo fuit illa omnium Patrum ratio et sententia consentienS,
hoc visibile caput ad unitatem Ecclesiae constituendam et conservan-
dam necessarium fuisse, quod praeclare et vidit et scripsit sanctus
Hieronymus), et contra Iovinianum his verbis: Unus eligitur, ut, capite
constitum, schismatis tollatur occasi03 et ad Damasum: Facessat in-
vidia3 Romani culminis recedat ambitio: cum successore piscatoriS, et

¹ Cf. supra cap. I. p. 112.

