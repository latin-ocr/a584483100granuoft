120 Pars ΙΙ. Const. (le Ecclesia. Cap. Ι. Eius historia.

tres multum de modo, quo obiectum infallibilitatis in schemate exhi-
beretur, disputarunt, de qua re infra speciali commentatione agetur ¹.

Emendationes a Patribus propositae omnium suffragiis subiicie-
bantur in Congregatione generali octogesima quarta d. 11. Iulii ².

In schemate, quod a deputatione Patribus erat traditum, caput
quartum duabus constabat paragraphiS, quarum priore testimonia Con-
ciliorum, altera ipsa definitio continebatur 3. Secundum emendationes
a Patribus propositas a deputatione tres paragraphi insertae sunt4,
quae quoad substantiam5 in Constitutione a Concilio approbata per-
manserunt ⁶. Cur additae sint et quid contineant, Episc. Brixinensis
in relatione nomine deputationis habita ita explicat: „In ista emen·-
datione . . ., quae incipit: ,Huic pastorali muneri . . .‘ et quae de·
sinit in verba ,solemniter asserere‘, . . . continentur sequentia. Primo
describitur cura, quam Romani Pontifices tum ipsi in se suscipiebant
pro veritate catholica conservanda et dilatanda, tum quae ipsis im·
posita fuit per controversias fidei in variis locis et temporibus exortas
Deinde a verbis ,Romani autem PontificeS, prout temporum et rerum
conditio suadebat . . .‘ describitur agendi ratic, qua Romani Ponti-
fices in definitionibus dogmaticis semper usi sunt et utuntur et in
posterum etiam utentur. Inde a verbis ,quae sacris Scripturis et apo-
stolicis traditionibus consentanea . . .‘ describitur, quod Romani Pon-
tifices definiunt innixi Sacra Scriptura et traditione, sub tutela Christi
et assistentia Spiritus Sancti, quae non est confundenda cum revela-
tione. Inde a verbis ,Quorum quidem apostolicam doctrinam . . ἐ
describitur modus, quo definitiones Romani Pontificis ex promissione
Christi tanquam veritati consentaneae et irrefragabiles fuerunt sus-
ceptae, et quomodo hac ipsa re consensio ecclesiarum per orbem
dispersarum cum Ecclesia Romana, et vice versa Romanae Ecclesiae
cuni reliquis maxime enitet. Inde a verbis ,Hoc igitur veritatis et
fidei . . ,ί describitur finis, ob quem Christus Dominus praerogativam
inerrantiae Sedi Apostolicae seu Pontifici Romano concessit. Finis enim
huius doni est bonum Ecclesiae in omnium salutem, ut munere suo
fungeretur, et quidem tum consecutio sanae doctrinae, tum unitas fidei
et charitatiS, tum nexus indivulsus inter fundamentum et Ecclesiae

1 Cap. ΙΙ. comment. IX. ² Acta etc. C. V. 758 b. ³ C. V. 2721) sqq.

4 Emendationes etc. C. V. 387b sqq. — Ex actis. C. V. 1694a sqq.

⁵ Loci ex SS. Irenaeo et Augustino, qui schemati a deputatione propo-
sito (cf. C. V. 387 d) inerant, post discussionem in Congregatione generali
habitam (cf. Exceptiones etc. C. V. 442 d. 44ssd sqq.) a deputatione omit·
tebantur (Ex actis etc. C. V. 1695 b. — Ex diurnis etc. C. V. 1702 c). Vide,
quae de hac re Brixinensis in ultima relatione (d. 16. Iulii) disputat
C. V. 473 c sqq.

ὅ C. V. 436b sqq.

